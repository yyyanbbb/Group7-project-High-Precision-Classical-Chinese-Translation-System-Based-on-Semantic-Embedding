标题：邹忌讽齐王纳谏
作者：《战国策》〔先秦〕

邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”
译文：译文及注释
于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”
译文：译文
王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐。此所谓战胜于朝廷。
译文：邹忌身高八尺多，而且外形、容貌光艳美丽。早晨穿戴好衣帽，照着镜子，对他妻子说：“我和城北徐公相比，谁更美？”他的妻子说：“您非常美，徐公怎么能比得上您？” 城北的徐公是齐国的美男子。邹忌不相信自己比徐公美，于是又问他的妾：“我和徐公相比，谁更美？”妾回答说：“徐公哪能比得上您？”第二天，有客人从外面来拜访，邹忌与他相坐而谈，问客人：“我和徐公比，谁更美？”客人说：“徐公不如您美丽。” 又过了一天，徐公来了，邹忌仔细地看着他，自己认为不如徐公美；再照镜子看着自己，更是觉得自己与徐公相差甚远。晚上他躺在床上休息时想这件事，说：“我的妻子认为我美，是偏爱我；我的妾认为我美，
译文：展开阅读全文 ∨
