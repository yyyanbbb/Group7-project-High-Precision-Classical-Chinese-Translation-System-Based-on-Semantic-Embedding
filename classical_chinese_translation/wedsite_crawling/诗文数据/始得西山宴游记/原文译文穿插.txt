标题：始得西山宴游记
作者：柳宗元〔唐代〕

自余为僇人，居是州，恒惴慄。其隟也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归；以为凡是州之山水有异态者，皆我有也，而未始知西山之怪特。
译文：译文及注释
今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而止。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类。悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始。故为之文以志。是岁，元和四年也。
译文：译文
译文：自从遭贬获罪，我居住在这个州郡，内心始终满是惶恐不安。但凡有闲暇，我便悠然漫步，无拘无束地四处遨游。平日里，我常与友人一同攀高山、探深林，一直走到蜿蜒溪流的尽头。那些偏僻的清泉、奇特的山石，凡是偏远之地，我们无所不至。抵达目的地后，我们拨开杂草席地而坐，倾尽壶中酒，一醉方休。醉后便相互枕靠着入眠，梦中总会奔赴心中向往的美好境地。睡醒了就起身，起身便踏上归途。我原以为这州里所有形态奇特的山峦，我都已游历殆尽，却从未知晓西山竟如此奇绝独特。
译文：元和四年九月二十八日，我闲坐法华寺西亭，远眺西山时，才忽然指着它惊觉其奇特之处。于是吩咐仆人渡过湘江，顺着染溪前行，
译文：展开阅读全文 ∨
