标题：古人谈读书
作者：朱熹〔宋代〕

知之为知之，不知为不知，是知也。敏而好学，不耻下问。默而识之，学而不厌，诲人不倦。我非生而知之者，好古，敏以求之者也。学如不及，犹恐失之。吾尝终日不食，终夜不寝，以思，无益，不如学也。(出自《论语》)
余尝谓读书有三到，谓心到、眼到、口到。心不在此，则眼不看仔细，心眼既不专一，却只漫浪诵读，决不能记，记亦不能久也。三到之中，心到最急。心既到矣，眼口岂不到乎？(来自朱熹)
