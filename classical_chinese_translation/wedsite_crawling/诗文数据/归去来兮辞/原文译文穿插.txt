标题：归去来兮辞
作者：陶渊明〔魏晋〕

余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。
译文：译文及注释
归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。
译文：译文
乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。
译文：我家境贫困，靠种田不能够自给。孩子很多，米瓮里没有存粮，维持生活所需的一切东西，找不到取得的办法。亲友大都劝我去做官，我心里也有这个念头，可是求取官职缺少门路。恰巧遇到四方勤王的大事，诸侯大臣都以广施惠爱作为美德，叔父也因为我家境贫苦（替我设法），我就被委任到小县做官。那时社会动荡不安，心里也惧怕到远地当官。彭泽县离家只有百余里路程，公田收获的粮食，足够造酒饮用，故而就向叔父谋求这个官职。等到过了一些日子，很怀念家乡，便有归去的心愿。那是为什么？我本性任其自然，这是勉强不得的；饥寒虽然来得急迫，但是违背本意去做官，使我身心都感痛苦。过去为官做事，都是为了口腹而役使自
归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。
译文：展开阅读全文 ∨
已矣乎！寓形宇内复几时？曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！
